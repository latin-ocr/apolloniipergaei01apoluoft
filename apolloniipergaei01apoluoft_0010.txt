IV PRAEFATIO.

peritus codicibus Arabicis collatis nouam recensionem Ξ

illorum librorum instituerit. et ut sperare possimus,
hoc breui futurum esse, effecit L. L. Μ. N ixius edita
dissertatione, quae inscribitur Das fiinfte Buch der
Conica des Apollonius von Perga in der arabischen
Uebersetzung des Thabit Ibn Corrah (Lipsiae 1889).
qui ut opus bene et utiliter inceptum ad finem per-
ducat, mecum optabunt, quicunque scripta mathema-
tica Graecorum 'nonerunt coluntque.

Quattuor libris Conicorum‚ qui Graece supersunt,
in uolumine altero adiungam fragmenta et (lonicorum
et reliquorum operum Apollonii, quae Graece habemus,
et praeterea lemmata Pappi et commentaria„ Eutocii.
constat, huius uiri recensionem librorum I—-IV solam
relictam esse3 quare id primum mihi agendum erat,
ut ea e codicibus restitueretur. quantum de pristina
Conicorum forma ueri similiter statui potest, in pro-
legomenis criticis uoluminis alterius colligam3 ibidem
de cognatione codicum uberius exponam. hic breuiter
indicabo, quibus codicibus nitatur recensio mea, et
quanti quisque aestimandus sit. sunt igitur hi:

V — cod. Vatican. Gr. 206 bombyc. saec. XII—XIII,
fol„ duobus uoluminibus constans3v continet
fol. 1—160 Conicorum libros I—IV‚ fol. 161-239
Sereni opuscula. in fine mutilus est et omnino
pessime habitus3 singula folia plerumque charta
pellucida inducta sunt. manus recentior (m. 2)
lacunas quasdam (in Sereno) expleuit et in
Apollonio nonnulla addidit et emendauit, manus
recentissima (m. rec.) in margine nonnulla
adscripsit. contuli Romae 1887.

i

