228 ΚΩΝῑΚΩΝ β’.

λόγος ὁ αὐτός ε’στι τῷ τῆς ΗΛ πρὸς ΛΘ. καὶ περὶ
ἴσας γωνιάς τὰς πρὸς τοῖς Κ, Λ ἀνάλογόν εἰσιν αἱ
πλευραί· ὅμοιον ἄρα ἐστὶ τὸ ΕΚΧ τρίγωνον τῷ
ΗΘΛ καὶ ἴσας ἕξει τὰς γωνίας, ὑφ’ ἃς αἰ ὁμόλογοι

5 πλευραὶ ὑποτείνουσιν. ἴση ἄρα ἐστὶν ἡ ὑπὸ ΕΧΚ
τῇ ὑπὸ AH Θ. ἔστι δὲ καὶ ὅλη ἡ υπὸ ΚΧΗ τῇ ὑπὸ
ΛΗΧ ἴση· καὶ λοιπὴ ἄρα ἡ ὑπὸ ΕΧΗ τῇ ὑπὸ
ΘΗΧ ἐστιν ἴση. παράλληλος ἄρα ἐστὶν ἡ ΕΧ
τῇ ΗΘ.

10 πεποιήσθω δή, ὡς ἡ ΠΗ πρὸς ΗΡ, οὕτως ἡ ΘΗ
πρὸς Σ· ἡ Σ ἄρα ἡμίσειά ε’στι τῆς παρ’ ἣν δύνανται
αἱ ἐπὶ τὴν Η Ο διάμετρον καταγόμεναι ἐν ταῖς Γ, Δ
τομαῖς. καὶ ἐπεὶ τῶν Α, Β τομῶν δευτέρα διάμετρός
ἐστιν ἡ ΓΔ, καὶ συμπίπτει αὐτῇ ἡ ΕΤ, τὸ ἄρα ὑπὸ

15 τῆς ΤΧ καὶ τῆς ΕΚ ἴσον ε’στὶ τῷ ἀπὸ ΓΧ· ἐὰν γὰρ
ἀπὸ τοῦ Ε τῇ ΚΧ παράλληλον ἄγωμεν, τὸ ὑπὸ τῆς
ΤΧ καὶ τῆς ἀπολαμβανομένης ὑπὸ τῆς παραλλήλου
ἴσον ἔσται τῷ ἀπὸ ΓΧ. διὰ δὲ τοῦτό ἐστιν, ὡς ἡ
ΤΧ πρὸς ΕΚ, τὸ ἀπὸ ΤΧ πρὸς τὸ ἀπὸ ΧΓ. ἀλλ’

20 ὡς μὲν ἡ ΤΧ πρὸς ΕΚ, ἡ ΤΖ πρὸς ΖΕ, τουτέστι
τὸ ΤΧΖ τρίγωνον πρὸς τὸ ΕΖΧ, ὡς δὲ τὸ ἀπὸ ΤΧ
πρὸς τὸ ἀπὸ ΓΧ, τὸ Χ ΤΖ τρίγωνον πρὸς τὸ Χ ΓΠ,
τουτέστι πρὸς τὸ ΗΘΧ. ὡς ἄρα τὸ ΤΧΖ πρὸς τὸ
ΕΖΧ, τὸ ΤΖΧ πρὸς τὸ ΧΗΘ. ἴσον ἄρα τὸ ΗΘΧ

25 τρίγωνον τῷ ΧΕΖ. ἔχει δὲ καὶ τὴν ὑπὸ ΘΗΧ
γωνίαν τῇ ὑπὸ Χ Ε Ζ γωνίᾳ ἴσην· παράλληλος γάρ ἐστιν
ἡ μὲν ΕΧ τῇ ΗΘ, ἡ δὲ ΕΖ τῇ ΗΧ. ἀντιπεπόνθασιν
ἄρα αἱ πλευραὶ αί περὶ τὰς ἴσας γωνίας. ἔστιν ἄρα

 

10. πεποιείσθω V3 corr. pe. 14. συμπίπτῃ V; corr. p. 16.
ἄγωμεν] ἀγομένην V; corr. Halle53 ἀγάγωμεν p. 26. ὑπό] p,
om. V. ἴσην] om. V3 corr. p.

