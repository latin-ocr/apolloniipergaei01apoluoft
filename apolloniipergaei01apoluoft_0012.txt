VI PRAEFATIO.

ceterorum codicum nullum prorsus usum esse, in
prolegomenis demonstrabO, nisi quod e cod. Paris. 2356
chartac. saec. XVI unam et alteram coniecturam
probam recepi.

itaque recensio Conicorum tota codice V nititur,

cuius scripturas omnes in adparatu indicaui. sicubi ,

eius scriptura retineri non poterat, auctorem scripturae
receptae nominaui (‚,corr.“). qua in re praeter codices
mihi praesto fuere:

Memus - Apollonii Pergei philosophi mathema-
ticiqve excellentissimi Opera per Doctissimum
Philosophum Ioannem Baptistam Memum Patri-
tium Venetum Mathematicarumque Artium in
Vrbe Veneta Lectorem Publicum De Graeco in
Latinum Traducta et nouiter impressa. Venet.
MDXXXVII fol.

Comm. uel Command. — Apollonii Pergaei coni-
corum libri quattuor . . . F. Commandinus Vrbinas
mendis quamplurimis expurgata e Graeco *con-
uertit et commentariis illustrauit. Bononiae
MDLXVI fol.

Halley - Apollonii Pergaei Gonicorum libri octo
et Sereni Antissensis de sectione cylindri et coni
libri duo, ed. E. Halleius. Oxoniae MDCGX fol.

de fontibus horum librorum in prolegomenis uidebi-
mus. Memo et Commandino emendationem tum quo-
que tribui, ubi tacite ueram scripturam interpretantur,
nisi etiam errore non perspecto eodem modo inter-
pretati essent.

in interpretatione mea propositiones Apollonii
citaui libro et propositionis numero, ubi eiusdem

